# -*- mode: mandoku-view; -*-
#+TITLE: 思辨錄輯要
#+DATE: 2015-08-24 23:01:53.134722
#+PROPERTY: ID KR3a0111
#+PROPERTY: BASEEDITION WYG    
#+PROPERTY: JUAN 卷二十七
<pb:KR3a0111_WYG_027-1a>¶
欽定四庫全書¶
　思辨錄輯要卷二十七¶
　　　　　　　　　　　　　太倉陸世儀撰¶
　　人道類¶
儀臣兄謂予言性善即在氣質則許多惡人頓放何處¶
　予曰聖人言馬性健牛性順則許多駑駘之馬牴觸¶
　之牛頓放何處儀臣仰天拊手失聲而笑¶
問人心道心即義理氣質否曰人心即氣質道心即義¶
<pb:KR3a0111_WYG_027-1b>¶
　理道心只就人心中合于道者言之非有二心曰然¶
　則如何云道心常為之主而人心聽命曰此是説工¶
　夫既知本體之危微如是便須下精一執中工夫猶¶
　孟子言人之異于禽獸者幾希而後言庶民去之君¶
　子存之也先言本體使人知危微可畏則不敢忘戒¶
　慎恐懼之功繼言工夫使人知精一可憑則可徐收¶
　致中致和之效¶
問如何是道心在人心中曰人心非人欲予思辨錄中¶
<pb:KR3a0111_WYG_027-2a>¶
　已詳言之人心只是食色乃積乃倉無怨無曠便是¶
　食色中道心放飯流啜踰東家牆便是人心中人欲¶
或曰義理之性原于天者也氣質之性出于人者也予¶
　謂義理即在氣質豈可言天即在人予曰此處分不¶
　得天人若分天人便有二性謂之性便是出于天不¶
　但性出于天即四肢百骸何一不出于天强分天人¶
　總墮偏見¶
正兒問人之形氣屬父精母血何以又屬天氣地質曰¶
<pb:KR3a0111_WYG_027-2b>¶
　父精母血亦天氣地質也人之呼吸日受天之氣人¶
　之飲食日納地之質其精與血皆氣質所成也惟天¶
　地之權常尊于父母而其間有不可知者存故以堯¶
　舜為父而有朱均以瞽瞍為父而有舜不然堯舜只¶
　産聖哲瞽瞍只産頑嚚矣¶
又問父母之氣或有不善者天地之氣則無不善瞽瞍¶
　生舜理或有之若堯舜生朱均理在何處曰天地之¶
　氣無不善尊天之辭也謂之曰氣則庸有不善之時¶
<pb:KR3a0111_WYG_027-3a>¶
　如所稱覆載生成之偏及寒暑災祥之不得其正者¶
　皆是也¶
又問繼之者善是理是氣曰以周子無極之真二五之¶
　精妙合而凝觀之則繼善是兼理氣曰然則何以謂¶
　之善曰此時雖兼理氣然未着于物則猶是渾然全¶
　體也如人性在未發之時雖亦有氣然無所偏倚則¶
　渾然是中故謂之善也¶
或言天命之初未着于物渾然至善以此言性極其髙¶
<pb:KR3a0111_WYG_027-3b>¶
　明且占地步子何獨言氣質得無為世所指摘曰予¶
　言氣質原未嘗離天命但予言天命是就人言天若¶
　云未著于物則離人言天離人言天不但易入虛無¶
　即極髙明與人何涉¶
天命如日月在天人受天命而有性如水照日月而有¶
　影水有清濁則影有不同人稱水影之明者必曰某¶
　水之影明而後可見其不同于衆水如徒指日月而¶
　說其光明則與水何與故離人而言天猶之離水而¶
<pb:KR3a0111_WYG_027-4a>¶
　言日月離氣質而言性猶之離水而言影¶
未生以前此理在天既生以後此理在人萬物皆備飽¶
　滿具足不從此中識取性善而仍講未生以前縱極¶
　至善已被禽獸草木分取一半¶
人喜就人生以上講性善只是容易打合禪和一路然¶
　其弊只在離氣質而言性始¶
無善無惡之説極易流弊得其説者愚不肖之人便入¶
　告子一邊賢知之人便入陽明一邊告子無論矣主¶
<pb:KR3a0111_WYG_027-4b>¶
　陽明之說者就此處尋向上去則為人生而上為父¶
　母未生前無始以前空刼以前就此處説到下來則¶
　為情亦無善無惡意亦無善無惡知亦無善無惡物¶
　亦無善無惡原頭一差毫釐千里與告子相較只是¶
　過猶不及¶
論性必要合萬物而觀葢性字是萬物公共的天下無¶
　性外之物故有一物必有一性須要看得通貫方得¶
　若于一物之性窮格得不通貫則于本性猶未盡也¶
<pb:KR3a0111_WYG_027-5a>¶
髙中元駁朱子中庸首章註曰不知草木土石其健順¶
　五常之德若何其當行之路又若何此言悮矣藥性¶
　本草中元豈未讀耶¶
問物性中之理如蜂蟻君臣虎狼父子之類是矣若夫¶
　草木土石之類則理在何處曰理字甚活草木土石¶
　無知覺其所禀之性即是理草木如大黄合當寒只¶
　寒便是他理附子合當熱只熱便是他理土石如磺¶
　性横硝性直皆是理也曰然則烏啄合當毒只毒便¶
<pb:KR3a0111_WYG_027-5b>¶
　是他理乎曰此亦是理如鷹鸇合當惡只惡便是他¶
　理葢其氣如此則其理自合如此程子所謂善惡皆¶
　天理也理字義虛只是個當然所以然道德二字亦¶
　然故韓昌黎云道與德為虚位¶
問朱子云寒灰腐木有性如何曰如今人製銃藥必要¶
　用杉木柳木灰别木之灰便不可用葢杉木鬆易燃¶
　柳木直去逺性如此理亦如此也¶
問草木土石其健順五常如何曰藥性本草言之矣寒¶
<pb:KR3a0111_WYG_027-6a>¶
　便是水性水德熱便是火性火德燥便是金性金德¶
　温便是木性木德平和便是土性土德五氣五味皆¶
　然¶
不但物物具五行之德即五行又各具五行之德即如¶
　一木也有秉木中之水德者有秉木中之火德者有¶
　秉木中之金德者有秉木中之土德者四行皆然故¶
　邵子皇極經世論走飛草木又于走飛草木之中各¶
　以四相乗此真善類萬物之情者看到此處方是能¶
<pb:KR3a0111_WYG_027-6b>¶
　盡物性能盡物性然後可謂能盡其性¶
沙介臣曰看到此處方知格物即是盡性之功曰盡性¶
　只是格物窮理之極故易曰窮理盡性以至于命¶
程子曰性即理也此理字不可作善字看只是作常理¶
　看若作善字看則人性上便說得去物性上便説不¶
　去豈可謂人有性物無性乎性作常理看故火之理¶
　熱水之理寒馬之理健牛之理順人之理善此理字¶
　方一貫無礙¶
<pb:KR3a0111_WYG_027-7a>¶
講性善須着一人字着一人字則不至離人而言天着¶
　一人字則不至離物而言性故孟子曰人無有不善¶
朱子曰天下無性外之物應轉一語曰天下無物外之¶
　性¶
孟子論性善如言必稱堯舜則故而已乃若其情形色¶
　天性心之同然是不離人而言天如水無有不下是¶
　豈山之性異于禽獸白雪之白白玉之白犬之性牛¶
　之性是不外物而言性一部孟子論性只是如此¶
<pb:KR3a0111_WYG_027-7b>¶
張子曰形而後有氣質之性善反之則天地之性存焉¶
　氣質即天地就人而言則謂之氣質離人而言則謂¶
　之天地其實離人而言則天地之性性字只是命字¶
　所謂繼之者善也張子之意以為人能反乎天則成¶
　之者性即繼之者善也其實性之正訓則離不得氣¶
　質故張子又曰合虛與氣有性之名張子正䝉虛字¶
　作理字看¶
陳克艱問性善只在氣質然則氣質即性乎曰氣質不¶
<pb:KR3a0111_WYG_027-8a>¶
　是性離氣質亦不是性性者氣質之理也人氣質之¶
　理善物氣質之理雜¶
克艱又問性只在氣質則氣質有惡亦可謂之性乎曰¶
　程子云惡亦不可不謂之性又問惡既是性則如何¶
　謂之性善曰孟子曰口之于味性也君子不謂性也¶
生之謂性言性只在氣質也孟子未嘗非之而至于昧¶
　人物之分則孟子辨之矣食色性也言性只在氣質¶
　也孟子未嘗非之至于為義外之説則孟子辨之矣¶
<pb:KR3a0111_WYG_027-8b>¶
　此可見孟子言性善不離氣質也克艱曰今日方知¶
　先生之言直接孟子予曰不但孟子孔子曰性相近¶
　也不離氣質子思曰天命之謂性朱子註曰氣以成¶
　形而理亦付焉不離氣質書曰厥有恒性易曰各正¶
　性命成之者性禮曰人生而靜天之性也感于物而¶
　動性之欲也周子曰性者剛柔善惡中而已矣俱不¶
　離氣質古來聖賢言性總是一樣¶
吳江戴芸野讀予性善圗説問先生以氣質論性善則¶
<pb:KR3a0111_WYG_027-9a>¶
　性中之惡何以處之予曰孟子原止説性中有善不¶
　曾説無惡葢緣當時之人皆以仁義禮智為聖人緣¶
　飾出來强以教人非本來之物如把柳桮棬等議論¶
　故孟子特特指㸃以為四端原人性中本有非謂性¶
　中止有善而無惡也若止有善而無惡則人人皆聖¶
　人矣故程子曰惡亦不可不謂之性曰如此則似有¶
　性善有性不善及善惡混之説如何曰有性善有性¶
　不善及善惡混與孔子性相近之説原相似但立意¶
<pb:KR3a0111_WYG_027-9b>¶
　主客不同耳孔子言性相近與書言恒性相似原主¶
　善一邊言故曰人之生也直葢人之所以為人與禽¶
　獸異者只是這個故善是個主惡是個客若有性善¶
　有性不善及善惡混之説則主客無别故語雖相似¶
　而㫖意相去不啻天淵也如韓子博愛之謂仁周子¶
　亦曰愛曰仁語雖一般而識仁不識仁直是逈别¶
人性中未嘗有善惡只有中和過不及惟其中和故喜¶
　怒哀樂中即有仁義禮智惟其過不及故喜怒哀樂¶
<pb:KR3a0111_WYG_027-10a>¶
　中即有不仁不智無禮無義仁義禮智是好處故名¶
　之曰善不仁不智無禮無義是不好處故名之曰惡¶
　中和本然也人之所以為人也主也過不及失其本¶
　然者也非人之所以為人也客也¶
予性善圗説出惟予老友數人皆浩然無疑以為孔孟¶
　之言至此方合其餘則不敢疑不及疑者有之未能¶
　浩然也毘陵湯公綸曰先生之言善矣然自此而往¶
　辨者將日衆老友顧殷重亦曰恐天下將以此為標¶
<pb:KR3a0111_WYG_027-10b>¶
　的予曰只恐立論處未是耳若是則以為標的而往¶
　後性學將自此而章明也顧子曰恐亦有不可與辨¶
　者予曰惟入異端深及有客氣者不可與辨外此皆¶
　不妨¶
問人皆可以為堯舜而中庸曰惟天下至誠為能盡其¶
　性何也曰人皆可以為堯舜者論其理也惟至誠能¶
　盡性者語其實也論其理則堯舜之道孝弟而已矣¶
　故人皆可為堯舜論其實則湯武不能為堯舜夷惠¶
<pb:KR3a0111_WYG_027-11a>¶
　不能為孔子故惟至誠為能盡性¶
問如何是能盡人之性曰俾人自易其惡自至其中如¶
　何是盡物性曰穿牛鼻絡馬首種嘉禾去稂莠¶
孟子曰盡其心者知其性也故欲盡性者先知性欲盡¶
　人物之性者必先知人物之性書曰教胄子直而温¶
　寛而栗直與寛胄子之性也知其直與寛故教之温¶
　與栗以盡其性所謂沉濳剛克髙明柔克也薑制半¶
　夏童便制附子一部本草皆是知其性故能盡其性¶
<pb:KR3a0111_WYG_027-11b>¶
盡性盡字最妙人性中無一不具所謂寛裕温柔發强¶
　剛毅齋莊中正文理密察仁義禮智皆備然惟聰明¶
　睿知之至誠能盡之外此則或偏仁或偏義而不能¶
　盡矣所謂盡者知其偏而能充之使全也¶
問中庸言率性之謂道故論性須是言義理精微之性¶
　方可率若夾雜氣質安可率曰今人看率性率字大¶
　錯朱子曰率循也由也言物各由其性之自然則莫¶
　不有道所以明道本在吾性中孟子所謂非由外鑠¶
<pb:KR3a0111_WYG_027-12a>¶
　我固有之之意也今人却看作率意率字動稱不學¶
　不慮此釋氏手持足行無非道妙之説而學者不察¶
　輒為所惑哀哉¶
孟子言不學不慮是指出性體與不知性之人看非謂¶
　率性當如是也故不學不慮四字即生知安行聖人¶
　亦用不着中庸開卷第一義便説個戒懼慎獨戒懼¶
　慎獨方是吾人率性之方一部中庸到不動而敬不¶
　言而信篤恭天下平都是此意總之只一敬字¶
<pb:KR3a0111_WYG_027-12b>¶
時中率性也無時而不敬也無忌憚不敬也不敬則不¶
　能率性矣¶
誠者不勉而中不思而得非不用戒懼慎獨葢自然戒¶
　懼慎獨出于性也堯之欽舜之允執文王之小心皆¶
　戒懼慎獨也要之千聖千賢率性之功只是安勉之¶
　分無有不本于敬者¶
或問性之之聖只有本體無工夫如何曰此言大錯即¶
　如孔子豈非性之之聖然十五志學三十立四十不¶
<pb:KR3a0111_WYG_027-13a>¶
　惑直至耳順從心何一時一刻非工夫又孔子自言¶
　曰不如某之好學曰其為人也發憤忘食樂以忘憂¶
　不知老之將至是何等樣工夫只是比别人較自然¶
　較容易乃三家村不識字愚夫一拾龍溪唾餘便閉¶
　目垂眉動稱不學不慮真堪發笑¶
問聖人亦戒慎恐懼否曰聖人明德常明堯兢舜業如¶
　何不戒慎恐懼曰聖人不思不勉如何又要戒慎恐¶
　懼曰惟其戒慎恐懼故能不思不勉戒慎恐懼即明¶
<pb:KR3a0111_WYG_027-13b>¶
　德常明至誠無息也惟無息故有弗思思之即得有¶
　弗行行之即中一息則不能不思不勉矣君子未能¶
　時時戒慎恐懼而勉為戒慎恐懼所以期至于無息¶
　也¶
問今之學者好言工夫即本體本體即工夫何如曰此¶
　種言語看去極是髙明只是古來聖人却不如此説¶
　字字句句剖判得分明的確如人心惟危道心惟微¶
　本體也惟精惟一允執厥中工夫也繼之者善成之¶
<pb:KR3a0111_WYG_027-14a>¶
　者性本體也成性存存道義之門工夫也性相近本¶
　體也習相逺工夫也天命謂性本體也戒懼慎獨工¶
　夫也性善本體也察識擴充工夫也細勘古來即堯¶
　舜孔子未嘗説一句現成話未嘗扯一句髙苗話乃¶
　自嘉隆以後謬學流𫝊即乳臭狂童兎園野叟一拾¶
　唾餘便説性譚天直出堯舜周孔之上世道之憂未¶
　知所底其病只在無心實得而專欲以口角勝人故¶
　甘心陷溺而不悔也¶
<pb:KR3a0111_WYG_027-14b>¶
知性知本體盡性盡工夫¶
本體天之所以厚人工夫人之所以答天¶
天者理而已矣學者欲譚天須是窮理故孟子言盡心¶
　知性知性知天繫辭言窮理盡性以至於命今學者¶
　毫不窮理而動輒言天以放曠為自然以虛無為髙¶
　曠天未必天而理全非理矣¶
工夫二字是聖人參贊化育處多少裁成輔相俱在此¶
　中聖人之所以有功于天地萬物有功于天下後世¶
<pb:KR3a0111_WYG_027-15a>¶
　皆此二字也即孟子性善二字亦是要人察識本體¶
　好下工夫非謂既識本體當下即是工夫更不須用¶
　力也¶
聖人修道立教固是參贊化育學者開氣禀之拘去物¶
　欲之蔽亦是參贊化育¶
古人多説盡性今人多説復性復性者修為以復其性¶
　從湯武反之上説來全要重在學慮故大學一部書¶
　開口命名便是一學字得止工夫到底重在一慮字¶
<pb:KR3a0111_WYG_027-15b>¶
　中庸學問思辨行五個字不過只學慮兩字學與慮¶
　即孟子所謂知皆擴而充之也今人説復性只講不¶
　學不慮以為不用思維不須把捉只信口説出信步¶
　行去但認得個圓陀陀光爍爍的東西便左之右之¶
　無不宜之試思孔子孟子何曾有此説話¶
儀于性學工夫不啻數轉起初未學時只是隨時師説¶
　有義理之性有氣質之性亦喜同禪和方外譚説不¶
　覩不聞無聲無臭父母未生前無始以前真已及至¶
<pb:KR3a0111_WYG_027-16a>¶
　丁丑下手做工夫着實研窮始覺得禪和方外固非¶
　分性為二者亦非于是得力于理先于氣一言于理¶
　氣之間盡心體驗始知太極為理兩儀為氣人之義¶
　理本于太極人之氣質本于兩儀理居先氣居後理¶
　為主氣為輔條理劃然然終覺得性分理氣究未合¶
　一既而悟理一分殊之㫖恰與羅整菴先生暗合便¶
　灑然覺得理氣融洽性原無二然未察到人與物性¶
　同異處也既而知人與萬物之所以同又知人與萬¶
<pb:KR3a0111_WYG_027-16b>¶
　物之所以異于禽獸草木上皆細細察其義理氣質¶
　于朱子論萬物之一原則理同而氣異論萬物之異¶
　體則氣猶相近而理絶不同二語大有契入于是又¶
　識得天地萬物本同一體處然而性善之説則終以¶
　先入之言為主以為孟子論善只就天命之初繼之¶
　者善處論未敢説到成之者性直至己亥偶與兩兒¶
　言性始覺得成之者性以前着不得性字既説成之¶
　者性便屬氣質既屬氣質何云性善于是曠覽夫天¶
<pb:KR3a0111_WYG_027-17a>¶
　人之原博觀于萬物之際見夫所為異異而同同者¶
　始知性為萬物所同善惟人性所獨性善之㫖正不¶
　必離氣質而觀也于是取孟子前後論性語反覆讀¶
　之始知孟子當時亦只就氣質中説善而程朱以後¶
　尚未之能晰也于是又取孟子以前孔子子思之言¶
　按之無不同條共貫又取孟子以後周程張朱之言¶
　觀之周則無不脗合程朱則間有一二未合而合者¶
　常八九也然未敢與世昌言至庚子講學東林而始¶
<pb:KR3a0111_WYG_027-17b>¶
　微發其端至丙午論性毘陵而始畧書其概然而性¶
　與天道難言之矣世之學者尚未見第一二層而遽¶
　與之言第七八層安得不駭而欲絶乎予故稍筆于¶
　此以誌予三折肱之概¶
龔子無競讀予性善圗說與予論性終日予曰五圗大¶
　㫖不過云孟子所稱性善在成之者性不在繼之者¶
　善耳成之者性已屬氣質故即就氣質發明之人習¶
　聞氣質之惡今見稱其為善不覺駭怪要之不駭怪¶
<pb:KR3a0111_WYG_027-18a>¶
　不肯究心不究心不能透徹¶
無競又問以人物之靈蠢論性得無有類于知覺否曰¶
　性不是知覺若從知覺上論性則人與禽獸有知覺¶
　而草木無知覺然則草木遂無性乎性只是物所禀¶
　于天以生之理如人所禀于天以生是善的馬所禀¶
　于天以生是健的牛所禀于天以生是順的推之草¶
　木莫不皆然此所謂性也靈蠢是善不善之所由分¶
　處¶
<pb:KR3a0111_WYG_027-18b>¶
問知覺亦可見性否曰如何不可見性人之知覺多在¶
　仁義禮知故見人之性善馬之知覺多在致逺故見¶
　馬之性徤牛之知覺多在任重故見牛之性順¶
又問佛氏如何以知覺為性曰佛氏之言曰在眼觀看¶
　在口譚論在手執持在足運奔識則喚作佛性不識¶
　喚作精魂他也不是以知覺運動為性儒者闢之非¶
　是他關竅只在識不識三字上所謂悟不悟也但他¶
　所謂悟與吾儒所謂盡心知性不同¶
<pb:KR3a0111_WYG_027-19a>¶
子貢言性天不可得聞非秘之而不聞也工夫未至雖¶
　言之而終不得聞也須知聞性天有多少工夫在今¶
　人粗心浮氣畧看語録幾則便自謂知性何啻説夢¶
孟子論性只是開眼説如今人論性只是閉眼説¶
沙介臣問氣質之性既善君子如何又要變化氣質曰¶
　謂性善只在氣質者就理一而言也謂氣質須變化¶
　者就分殊而言也變化是變化其分殊以就其理一¶
　總之不離氣質¶
<pb:KR3a0111_WYG_027-19b>¶
又問朱子云性善是超出氣説如何只就氣質説曰但¶
　説一理字便超出氣然未嘗離乎氣葢不雜隂陽之¶
　太極即不離隂陽之太極也如今人言理超出氣便¶
　要離了氣故不得不發明之¶
郁東堂問氣質之性善先儒變化氣質之説又如何曰¶
　孟子言人無有不善原未嘗説至善言人之所以異¶
　于禽獸者幾希原未嘗説無惡所謂性善者道其常¶
　不道其變也論其理一不論其分殊也若變化氣質¶
<pb:KR3a0111_WYG_027-20a>¶
　正所謂叅贊化育與氣質善之説原不相倍且不是¶
　氣質本善如何可以變化禽獸之氣質何以終不能¶
　變化¶
今人只不識氣質兩字氣天也質地也萬物皆一隂陽¶
　故凡物皆有氣質氣質中間所具之理則謂之性聖¶
　人指其性中之恒理而名之故于物曰某性健某性¶
　順某性寒某性熱而于人則曰人性善¶
　¶
<pb:KR3a0111_WYG_027-20b>¶
　¶
　¶
　¶
　¶
　¶
　¶
　¶
　思辨録輯要卷二十七¶
